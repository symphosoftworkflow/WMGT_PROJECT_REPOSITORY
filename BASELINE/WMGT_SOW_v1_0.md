<img src="https://www.symphosoft.com/logo/symphosoftLogo.png" alt="Symphosoft Logo" style="width:200px;"/>

# เอกสาร ขอบเขตการทำงาน (Statement of Work)
  
  
**ชื่อระบบงาน[TH]**: ระบบจัดการการจัดเก็บขยะรีไซเคิล  
**ชื่อระบบงาน[EN]**: Recycle Waste Collecting Management System  
  
    
**เวอร์ชัน**: 1.0  
**จัดทำโดย**: นางสาวปวริศา จันทรสถาพร (PM)  
**วันที่จัดทำเอกสาร**: [01 มีนาคม พ.ศ. 2567]  

---

## ประวัติการจัดทำเอกสาร

| ลำดับ | เวอร์ชัน | รายละเอียดการดำเนินการ                 | ผู้ดำเนินการ | วันที่ดำเนินการ |
|-------|----------|-----------------------------------------|--------------|-----------------|
| 1     | 0.1      | จัดทำเอกสาร ขอบเขตการทำงาน         | นางสาวปวริศา จันทรสถาพร (PM) | [28 กุมภาพันธ์ พ.ศ. 2567]       |
| 2     | 1.0      | อนุมัติเอกสาร ขอบเขตการทำงาน       | นายวีระ เนียมโภคะ (TL) | [01 มีนาคม พ.ศ. 2567]           |

---

## 1. วัตถุประสงค์ของการจัดทำ Statement of Work

เอกสารนี้จัดทำขึ้นเพื่อกำหนดขอบเขตและรายละเอียดของการพัฒนา **ระบบบริหารจัดการการเก็บขยะรีไซเคิล** โดยมีวัตถุประสงค์เพื่อเป็นแนวทางในการพัฒนาและส่งมอบระบบให้แก่ผู้ใช้งานที่เกี่ยวข้อง และอธิบายขอบเขตหน้าที่ของผู้ใช้งานแต่ละประเภท

---

## 2. วัตถุประสงค์ของโครงการ

- พัฒนาระบบที่ช่วยให้ลูกค้าสามารถส่งคำร้องขอเก็บขยะรีไซเคิลและติดตามสถานะการดำเนินงานได้
- ให้ผู้เก็บขยะสามารถรับคำร้อง, วางแผนเส้นทาง และบันทึกข้อมูลการเก็บขยะ
- อำนวยความสะดวกในการจัดการคำร้องและการดำเนินการโดยผู้ดูแลระบบ

---

## 3. ขอบเขตของโครงการ

การพัฒนาและจัดการระบบจะแบ่งตามบทบาทการใช้งาน ดังนี้:

#### 3.1 ลูกค้า (Customers)
- **3.1.1 ส่งคำร้องขอการเก็บขยะ**: ให้ลูกค้าสามารถส่งคำร้องขอเก็บขยะโดยระบุข้อมูลที่จำเป็น เช่น สถานที่, วันที่และเวลาที่ต้องการ และรูปถ่ายของขยะ
- **3.1.2 ดูสถานะคำร้อง**: ลูกค้าสามารถตรวจสอบความคืบหน้าของคำร้อง เช่น “มอบหมายให้ผู้เก็บขยะ”, “เก็บแล้ว”, และ “จ่ายเงินแล้ว”
- **3.1.3 ประวัติการชำระเงิน**: ลูกค้าสามารถเข้าถึงข้อมูลประวัติการชำระเงินจากการขายวัสดุรีไซเคิล
- **3.1.4 ตรวจสอบราคาวัสดุ**: ลูกค้าสามารถตรวจสอบราคาวัสดุรีไซเคิลที่อัปเดตทุกวัน

#### 3.2 ผู้เก็บขยะ (Collectors)
- **3.2.1 ดูคำร้องที่ได้รับมอบหมาย**: ผู้เก็บขยะสามารถเข้าถึงรายการคำร้องที่ได้รับจากผู้ดูแลระบบ
- **3.2.2 ยอมรับหรือปฏิเสธคำร้อง**: ผู้เก็บขยะสามารถตัดสินใจรับงานหรือปฏิเสธงานที่ได้รับมอบหมาย
- **3.2.3 วางแผนเส้นทาง**: ผู้เก็บขยะสามารถจัดการเส้นทางการเก็บขยะเพื่อเพิ่มประสิทธิภาพ
- **3.2.4 อัปเดตสถานะการเก็บขยะ**: หลังจากการเก็บขยะ ผู้เก็บขยะสามารถบันทึกข้อมูลเช่น น้ำหนัก ราคา และยอดรวม

#### 3.3 ผู้ดูแลระบบ (Administrators)
- **3.3.1 จัดการคำร้อง**: ผู้ดูแลระบบสามารถตรวจสอบและมอบหมายคำร้องของลูกค้าให้กับผู้เก็บขยะที่เหมาะสม โดยพิจารณาจากสถานที่และจำนวนงานของผู้เก็บขยะ
- **3.3.2 ตรวจสอบการเก็บขยะ**: ผู้ดูแลระบบสามารถตรวจสอบสถานะการเก็บขยะในเวลาจริง
- **3.3.3 จัดการการชำระเงิน**: ผู้ดูแลระบบจะเป็นผู้ดำเนินการจ่ายเงินให้แก่ลูกค้า และอัปเดตข้อมูลการชำระเงินในระบบ
- **3.3.4 กำหนดราคาประจำวัน**: ผู้ดูแลระบบจะจัดการและอัปเดตราคาวัสดุรีไซเคิลประจำวัน

---

## 4. ระยะเวลาในการดำเนินโครงการ

ระยะเวลาของโครงการนี้จะใช้เวลา **6 เดือน** ตั้งแต่เดือน เมษายน - ตุลาคม พ.ศ. 2567 โดยเริ่มนับจากวันที่เริ่มโครงการอย่างเป็นทางการ โดยจะมีการติดตามและรายงานความคืบหน้าของโครงการเป็นประจำ

---

## 5. งวดการชำระเงิน

โครงการนี้จะมีงวดการชำระเงินแบ่งเป็น 3 งวด ดังนี้:

- **งวดที่ 1 (30%)**: ส่งมอบเอกสาร   
                        - แผนการดำเนินโครงการ (PMP)  
                        - เอกสารสรุปความต้องการของระบบงาน (SRS)  
                        - เอกสารการวิเคราะห์และออกแบบระบบ (SD)  
- **งวดที่ 2 (40%)**: หลังจากเสร็จสิ้นการพัฒนาระบบหลักและฟังก์ชันที่สำคัญทั้งหมด เช่น การจัดการคำร้อง การจัดการผู้ใช้งาน และการอัปเดตสถานะคำร้อง จะส่งมอบ  
                        - ซอฟท์แวร์ระบบ (SW)  
- **งวดที่ 3 (30%)**: หลังจากทดสอบระบบ (User Acceptance Test) และส่งมอบระบบพร้อมใช้งานอย่างสมบูรณ์  และส่งมอบ  
                        - เอกสาร User Acceptance  
                        - เอกสาร Product Operation Guide  
                        - เอกสาร Maintenance Document  
                        - เอกสาร Software User Document  
                        - การอบรมผู้ดูแลระบบ ผู้ใช้้งาน ระยะเวลา 2 วัน  

---

## 6. การรายงานความคืบหน้าของโครงการ

ผู้จัดการโครงการจะจัดส่งรายงานความคืบหน้าให้แก่ผู้เกี่ยวข้องทุก ๆ 1 เดือน เพื่อให้มั่นใจว่าโครงการดำเนินไปตามแผน

---

## 7. ปัจจัยที่มีผลกระทบต่อโครงการ

- ความพร้อมของผู้ใช้งานในการให้ข้อมูลที่ถูกต้อง
- การเปลี่ยนแปลงนโยบายหรือกฎหมายที่เกี่ยวข้องกับการจัดการขยะรีไซเคิล
- ความเสถียรของเทคโนโลยีที่ใช้ในการพัฒนา

---

## 8. การบริหารการเปลี่ยนแปลง

การเปลี่ยนแปลงหรือการเพิ่มเติมขอบเขตของโครงการจะได้รับการพิจารณาและอนุมัติผ่านกระบวนการบริหารจัดการความต้องการ (Change Request) เพื่อให้สอดคล้องกับเป้าหมายและงบประมาณของโครงการ

---

## 9. ข้อตกลงร่วมกัน

ทุกฝ่ายจะต้องปฏิบัติตามข้อตกลงและแผนการดำเนินงานตามที่ระบุในเอกสารนี้ เพื่อให้โครงการสามารถดำเนินไปอย่างมีประสิทธิภาพและบรรลุวัตถุประสงค์ที่กำหนด

---

 - [x] อนุมัติ  
 - [ ] ไม่อนุมัติ  
    

      
*** __________________________________________ ***  [Signature]


**อนุมัติโดย**: คุณ ทิโนภาส อรไทวรรณ (CEO)  
**วันที่**: [15 มีนาคม พ.ศ. 2567]  